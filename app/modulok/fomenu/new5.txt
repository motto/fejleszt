Ménkűt a Parlamentbe!
Nemsokára valóság lehet. Csak Önön múlik! Fel fogja ismerni a szavazólapon és tudni fogja: ezzel az x-szel új korszakot kezdhet!
Lassan negyedszázada szavazunk hol vörösre, hol narancsra. Mindig meggyőznek, hogy a másik még rosszabb lenne. Pedig nem olyan nagy a különbség. Fő elvük, hogy  egy kivételezett rétegen kívül akár mindenki feláldozható. Szóval, ha Ön nem tartozik ebbe a kivételezett rétegbe, akkor azt javaslom, vessen véget ennek a körforgásnak!
Még akkor is, ha kokárdának álcázzák magukat, vagy a haza védelmezőjeként tetszelegnek.
Nagyon népszerű üzenet még a "tudjuk, kik tehetnek mindenről és majd mi megvédünk tőlük". Sajnos, van egy rossz hírem: a világ nem ilyen egyszerű. Az összes kisebbségi által okozott kár, vagy nekik kifizetett szociális járadék is eltörpül azok melett az összegek mellett, amit a politikai-pénzügyi maffia rabol el tőlünk. És még egy meglepő dolog :ennek a maffiának a többsége nem zsidó származású! Higgyék el, ez a maffia igen nagy örömét leli a Jobbik tevékenységében. Tetszik nekik, hogy tetttre kész, értelmes embereket ilyen könnyű lekötni ezzel a maszlaggal, hogy a dühüket ilyen könnyen lehet másokra irányítani...
Szóval, aki nem tartozik a kivételezettek közé, és nem más emberek megbélyegzésében látja a problémák megoldását, annak csak kis pártok mradnak. Igazából az lenne a legjobb, ha csupa kis pártokkal töltenénk fel a parlamentet. Még ha véletlenszerűen választanánk ki a parlament tagjait, mondjuk sorsolással, akkor is különb parlamentünk volna, mint a mostani gerinctelen, gombnyomkodó automaták. Igazából az lenne jó, ha újra 400 fős lenne, de abból 200-at sorsolnánk. Mivel a sorsolás olcsó,gyors és kampányolni sem kell, őket akár évente le lehetne váltani. Így lenne a parlamentnek egy abszolút korrumpálhatatlan része, akik ráadásul nagyon jól reprezentálnák a választókat...
De térjünk vissza tárgyhoz: kis pártot választani és így esélyt adni.Sokan félnek ettől,mondván, hogy elvész a szavazatuk.De könyörgöm: a szavazás nem arról szól, hogy megpróbáljuk megtippelni, hogy ki nyer. Hanem, hogy eldöntjük, ki képviselné legjobban az érdekeinket.Ha például Ön "devizás", akkor egyértelmű, hogy vagy a Ménkű vagy a Haza Nem Eladó Mozgalom. Nem megsegíteni kell ennek a csalássorozatnak az áldozatait, hanem igazságot szolgáltatni és nemcsak nekik. Ez a szélhámosság gallyra vágta az ingatlanpiacot, ezermiliárdokat vett ki jogtalanul a polgárok, és százmilliárdokat az állam zsebéből.
 Ajánlhatnék mást is, ha nem lenne meggyőződésem, hogy az igazi alternatívát az LMP jelenti.Mi vagyunk, akik már bizonyítottunk. Kitartunk az elveink mellett, ha a frakciónkba került is. Ha kell, tüntetünk, ha kell, népszavazást kezdeményezünk, kiláncoljuk magunkat vagy molinózunk, szirénázunk, de nem hagyjuk csendben elmutyizni Magyarországot. Ha a Jobbik az ő támogatottságával és hátterével csak fele ilyen elszánt volna, már se viktátor, se böszme nem lenne. Az LMP az egyetlen párt, amelyik felismerte a helyi közösségek fontosságát, akinek kidolgozott programja van az erős vidékért. Akinek a környezettudatosság, az emberhez méltó élet reális cél. Aki nem emberek ellen akar harcolni, hanem a korrupció és a fölösleges bürokrácia ellen. Aki nem riad vissza még az olyan fura elméletek megvizsgálásától sem, mint a helyi pénzek bevezetése,a garantált alapjövedelem vagy a közvetlen demokrácia. Természetesen nem ugrunk bele hűbele Balázs módjára mindenbe, de szerintünk nem az a fejlődés hogy eddig az IMF-től vettünk fel hitelt, eztán az Oroszoktól fogunk. Az LMP egy TISZTA PÁRT, akiben van fantázia, tehetség, jövőkép - csak egyvalami kell még: TÁMOGATOTTSÁG.(Bővebben:menkuotto.infolapok.hu)